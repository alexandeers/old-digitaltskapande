---
layout: post
title:  "Filmaffisch"
tag: [bild, uppgift]
categories: [digitaltskapande]
image:
  path: My_Fucking_Wedding_v4.png
  width: 75%
  height: 75%
  alt: Slutresultatet.
---
___

<h1 style="background-color: var(--mask-bg); padding: 0.75em; border-radius: 6px;"><b>Arbetsgång</b></h1>

## **Påbörjandet av arbetet**
Den här uppgiften var hyfsat rolig att göra. Det svåra är att hitta på idéer och faktiskt komma igång med arbetet.  

Min första tanke var att göra en rad personer som står i köket, medan en annan person pekar åt dem. Det passar enligt serien och delvis manuset (Peaky Blinders). Grejen var att personen skulle säga åt raden att skärpa till sig och ha ett uppriktigt beteende inför bröllopet. Jag började faktiskt jobba med det men övergav idén efter jag insett att den inte skulle passa bra i formatet av en filmaffisch.  

Därmed började jag tänka lite mer fritt och strävade bort från manuset lite, i alla fall platsmässigt. Egentligen utspelar sig scenen i ett kök, men jag valde att affischen skulle visa ett par i en gazebo under några ekträd med en kyrka i bakgrunden. Rubriken på filmaffischen lyder "My Fucking Wedding" och det är baserat på vad huvudpersonen säger i manuset.

## **Arbetsprocess i Photoshop**
Jag började med att få ihop självaste motivet av scenen, vilket är paret i gazebon. Jag letade upp många silhuettbilder på nätet eftersom jag inte är en erfaren ritare och jag är nog säker på att man får använda alla bilder under personligt bruk. Paret, gazebon och katterna är fyra separata bilder som är helt svarta.

Sedan ville jag ha en liten publik/folksamling, och nu var det viktigt att tänka på **djupet** i bilden. Ett sätt att simulera djup i en monokrom bild är att ha viktiga motiv och förgrundsobjekt i helsvart, medan objekt längre bort och bakgrundsobjekt är vitare. Det får bakgrundsobjekten att verka vara bakom någon sorts dimma, vilket ger intrycket av att de är längre bort. 

Jag letade upp en silhuettbild på en publik med ett par personer med jämna avstånd och duplicerade bilden ett par gånger med olika färger och ordning bland lagrerna för att ge intrycket av att de står längre bort.

Sedan ville jag lägga till smådetaljer, som var kyrkan, träden, lamporna, katterna, samt dekorationerna i hörnen och längst uppe.

Tillslut var det dags för texten, och jag laddade ner ett par vintage-typsnitt från nätet som jag tyckte passade ihop och lade över en lätt röktextur med en lagermask över texten för att ge lite extra textur på texten. För ännu mer textur och ännu viktigare, att få till vintage-stilen på hela affischen, lade jag till texturer med repor, samt ett "antikt" papper med en ett blandningsläge som passade enligt min smak.

## **Reflektioner**
Jag är väldigt nöjd med slutresultatet. Vintage-stil tycker jag är väldigt fint, och eftersom serien utspelar sig lite längre bak i tiden så valde jag att utgå ifrån det.
Mitt enda klagomål egentligen är upplösningen på silhuetterna, eftersom man kan lätt märka att vissa objekt, framförallt gazebon är lågupplöst eftersom sådana bilder är hyfsat specifika och är sällsynta. Jag hade också velat lagt till lite mer bakgrundsdetaljer, som ett berg, vilket jag testade också, men det blev inget bra slutresultat av det. Eftersom jag bara kunde använda spannet mellan svart och vitt så var det svårt att få allt att se tydligt ut. Det blev helt enkelt för låg kontrast mellan motivet och bakgrunden. Det allra viktigaste med affischen är just paret, och det ville jag lyfta fram.  

För att få allt att verkligen sitta så är det viktigt att tänka på kontrasten. Publiken ger kontrast och utrymme för texten, medan den tomma bakgrunden ger kontrast och utrymme för paret. Träden längst uppe på bilden bildar en sorts tratt, som jag tycker leder ögonen till paret också på grund av hur stark kontrasten vid paret är.  

Det sista som jag märkte lite för sent var att jag glömde att ha med årstalet då filmen ska släppas. 